# Strumenti per la creazione di narrative digitali

Gli strumenti nell’elenco che segue permettono di creare narrative digitali. Scrivere, aggiungere immagini, video, mappe, grafica e selezioni di contenuti provenienti dai social network. Per poi essere condivisi sui social network, inseriti (embedded) nei nostri blog o siti web.

Possiamo pensare a questi strumenti come una cassetta degli attrezzi per creare narrative da usare nei tanti modi possibili (ad esempio ogni narrativa potrebbe costituire una iscrizione nel nostro diario, magari ospitato su un blog o sui social network, o l’intero diario, costruito giorno per giorno).

## StoryBuilder
Collegamento: http://storybuilder.jumpstart.ge/en

StoryBuilder permette di di creare storie che includano testo, immagini, video e gallerie, tutto corredato di colonne sonore e animazioni.
È possibile registrarsi direttamente usanto la propria email o in proprio account sui social network, e reperire contenuti dai principali servizi online, quali Youtube, Flickr, Facebook, Instagram, Twitter.
È particolarmente adatto a creare storie auto-conclusive, lineari.
Le storie, poi, possono essere facilmente condivise sui social network, o inserite sui propri siti web attraverso il meccanismo dell’embed.

## Sway
Collegamento: https://sway.com/

Molto simile come concezione a StoryBuilder, ma con un controllo avanzato delle modalità di presentazione dei contenuti. Adatto per costruire report, presentazioni, collezioni di video, o qualsiasi altra combinazione che debba essere fruibile da computer, tablet e smartphone.
Una volta creata la struttura di una storia, è possibile anche invitare altre persone a collaborare alla sua creazione.

## Story.am
Collegamento: https://story.am/

Simile ai precedenti, il suo funzionamento è molto semplice grazie all’uso intuitivo del drag-n drop. Interessante anche la possibilità di inserire mappe, linee del tempo (per marcare le date di avvenimenti importanti per la nostra storia), documenti PDF e di altri tipi.

## Storyform
Collegamento: https://storyform.co/

Lo strumento è molto simile ai precedenti, ma più focalizzato alla creazione di un sistema di gestione dei contenuti. Si sceglie un formato di presentazione visuale, si aggiungono i contenuti (come al solito, testi, immagini, video e contenuti provenienti dai social media) e si pubblica la "storia". I layout a schemo pieno adattabili a tutti i tipi di dispositivi e l'attenzione dedicata alla presentazione tipografica ne fanno un prodotto eccellente e di semplice utilizzo.

## Odissey
Collegamento: http://cartodb.github.io/odyssey.js/

È uno strumento per realizzare narrative geo-referenziate: mappe geografiche in grado di raccontare storie. È molto utile e particolare. Permette, con un attimo di pazienza e competenza in più, di creare delle mappe geografiche molto belle, e di sfruttarle per narrare la propria storia attraverso tre modalità principali di presentazione: le slide, che scorrono mappe e contenuti come in delle diapositive di una presentazione; scroll, che permette di creare visualizzazioni che cambiano con l'interazione dell'utente; e torque, che permette di creare mappe che si animano nel tempo, e di collegare i contenuti ai momenti temporali e agli eventi che vi sono avvenuti.

Non bisogna scrivere codice software, ma bisogna essere un po' più esperti.

Alla piattaforma è anche associato un software Open Source che può essere utilizzato nei propri progetti: https://github.com/CartoDB/odyssey.js

## Storyline
Collegamento: https://arcivr.com/storyline

Se vi serve una narrativa digitale creata usando il vostro smartphone, composta di immagini, video e colonna sonora, e condivisibile sui maggiori social network, Storyline è  fatto per voi.


## Blind Spot
Collegamento: http://blindspotapp.com/site/

Uno strumento di curatela dei contenuti presenti sui social network. Utilizzando interfacce semplici es accessibili, permette di organizzare contenuti provenienti dalle sorgenti più disparate sui social network, e di usarli per creare archivi, storie, gallerie, playlist. Il meccanismo di condivisione permette, se usato bene, anche di trovare nuovi pubblici per le nostre storie.


## Racontr
Collegamento: http://racontr.com/

È uno strumento più complicato rispetto ai precedenti, ma che permette di personalizzare ai massimi livelli la presentazione delle nostre storie. Non è necessario scrivere del codice, ma le interfacce e le funzionalità richiedono maggior sforzo di apprendimento.
Permette di creare delle vere e proprie esperienze interattive, con scenegiature anche complesse.

## Zeega
Collegamento: http://zeega.com/

Per semplici progetti video. Permette di comporre brevi video, a formare delle narrative.

## Storify
Collegamento: https://storify.com/

Permette di organizzare storie create combinando e riassemblando narrative provenienti dai social network. Perfetto per organizzare la narrativa di iniziative, eventi, o fenomeni che avvengono sul web o nel mondo fisico. Si cerca sui social network, per utente o parole chiave, si trascinano i contenuti rilevanti su una "story line", e si inframmezzano con commenti, testi, video e immagini.


