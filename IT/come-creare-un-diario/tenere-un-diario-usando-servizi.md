# Tenere un diario usando servizi pubblici

Esistono numerosi servizi pubblicamente accessibili che permettono di tenere un diario.

Ce ne sono di molto belli e accessibili, che consentono di utilizzare immagini, grafica e stili tipografici di eccellente qualità, e di inserire fotografie, video e contenuti provenienti dai social network, lavorando da soli, o in collaborazione con altri.

Questi servizi, però, anno anche i prorpri inconvenienti:

1. proprietà intellettuale
2. conservazione
3. privacy

## Proprietà intellettuale

Quando vi iscrivete ad un certo servizio, vi troverete ad accettare i cosiddetti *Terms of Service*, i termini di servizio che dichiarate di adottare se volete utilizzare il servizio stesso.

Questi sono complessi documenti legali che stabiliscono, fondamentalmente, il regolamento che adotterete nel vostro uso del servizio, i vostri "diritti e doveri".

Tra le altre cose regolamentate dai termini di servizio, è la questione della proprietà intellettuale di ciò che pubblicherete utilizzando il servizio.

Come regola generale, pubblicando qualcosa su un servizio di questo genere, questo *qualcosa* è vostro (ne siete l'autore), come vostro è il diritto di decidere (e comunicare) come desiderate che venga distribuito (usando, cioè, una certa licenza).

Questo è un discorso molto complesso, che merita riflessioni più ampie (per esempio potete iniziare [da qui](https://it.wikipedia.org/wiki/Licenza_(informatica)) per avviare la vostra conoscenza delle maggiori licenze di distribuzione (di contenuti e software, per esempio).

## Conservazione

Usando un certo servizio, siete alla mercé del servizio stesso.

Se, domani, dovesse fallire l'azienda che gestisce il servizio, o decidere che non vale più la pena mantenerlo, vi trovereste davanti alla questione di come avere disponibilità dei contenuti che avete pubblicato, di come rederli fruibili o utilizzabili in altro modo, e di come, eventualmente, caricarli su un altro servizio.

E, tra l'altro, non è detto che ciò sia possibile.

Un esempio clamoroso di questo fatto è rappresentato da [GeoCities](https://en.wikipedia.org/wiki/Yahoo!_GeoCities), un sistema molto famoso negli anni '90, che permetteva a tutti di avere a disposizione una pagina web da riempire a piacimento, creando *home page* ed esperimenti. Il servizio era molto popolare, ad esempio, presso tanti artisti digitali che, nel tempo, hanno creato opere d'arte, definito estetiche, e tante altre cose. Che, con la chiusura di GeoCities (nel frattempo acquisita da Yahoo) nel 2009. Tutta questa ricchezza artistica (e tutte le altre tantissime cose che erano ospitate dal servizio) sono, adesso, perse. Questo è molto grave, e si inquadra nel problema più ampio della preservazione storica, artistica e culturale, vivo a livello internazionale. Ad esempio, servizi come [Internet Archeology](http://internetarchaeology.org/) mantengono archivi estensivi sull'arte e le culture di quegli anni, comprese molti lavori ed esperimenti su GeoCities. Potete trovare altre informazioni sulla chiusura di GeoCities [qui, su Archive Team](http://archiveteam.org/index.php?title=GeoCities).

# Privacy

Altro argomento interessante da trattare quando si discuta dell'uso dei sistemi online. Quando il servizio è gratuito, vuol dire che il *prodotto* siete *voi*.

A parte alcune eccezioni, tutti i servizi gratuiti online vivono di pubblicità. Per venderla, i gestori di servizi, cercano di raccogliere quante più informazioni possibili che vi rigrardano, attraverso il vostro uso dei servizi: di che cosa vi interessate; quali siti visitate; quali pubblici attirate; e così via. Queste informazioni vengono utilizzate per caratterizzarvi (per crearvi un *profilo*) e per permettere il posizionamento degli spazi pubblicitari in maniera altamente personalizzata.

Naturalmente, la discussione è molto più complessa di questa, perché le informazioni raccolte sono molte, e quando vengono ricombinate attraverso i potenti algoritmi a disposizioni di questi operatori, possono creare profili delle persone _molto_ dettagliati, e di potenziale interesse per datori di lavoro, assicurazioni, servizi segreti ed altro, ponendo serie questioni sul diritto alla privacy, e su altri diritti fondamentali dell'essere umano.

A questo proposito potrebbe risultare interessante l'iniziativa degli [Ubiquitous Commons](http://www.ubiquitouscommons.org/).

