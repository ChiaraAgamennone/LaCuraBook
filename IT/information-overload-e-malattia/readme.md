#L’esperienza dell’Information Overload e la malattia

###La medicina e la rete non sempre vanno d’accordo. Ad esempio, quando ci si ammala, si potrebbe avere la tentazione di improvvisarsi esperti utilizzando la rete, e di provare a curarsi da soli, cercando sintomi e raccogliendo rimedi. Ci potrebbe andare bene, ma potrebbe anche essere pericoloso. Troveremmo infatti i consigli e i rimedi più sicuri, ma anche quelli più bislacchi, o addirittura dannosi, o che sono esposti lì, in bella vista, nel solo tentativo di venderci qualcosa.

Durante il workshop faremo una prova. Ci immagineremo ammalati e cercheremo una cura al nostro male immaginario in rete. Non farà differenza il fatto che siano mali reali o inventati: troveremo sicuramente centinaia di informazioni, alcune di qualità, altre meno, molte in aperto contrasto le une con le altre. Le prenderemo e, usandole, cercheremo di capire come orientarsi in mezzo a tutta questa (forse eccessiva) abbondanza di informazioni.
