#Il Supereroe Connettivo

![supereroe connettivo](https://raw.githubusercontent.com/xdxdVSxdxd/LaCuraBook/master/IT/Supereroe-connettivo/immagini/Cura-superhero.png)

Il workshop all'[Università di Napoli Federico II](http://la-cura.it/eventi/la-cura-workshop-alluniversita-federico-ii/) ha visto la nascita di un nuovo tipo di supereroe: il supereroe interconnettivo.

All'inizio del workshop i partecipanti si sono chiesti cosa maggiormente li avesse colpiti della Cura, sia della [performance](http://la-cura.it/la-storia-della-cura/) che del [libro](http://la-cura.it/highlights/la-cura-il-libro/).

All'analisi è emersa in modo generale una sensazione contrastante: da un lato, risaltava il coraggio e l'eccezionalità del gesto di Salvatore, quasi fosse un supereroe, giunto per salvare l'umanità dai pericoli della sua mancanza di capacità di creare senso collaborando; dall'altra parte, emergeva chiaramente il senso dell'importanza del sorgere delle condizioni per cui una moltitudine di soggetti immaginassero e desiderassero di collaborare e agire insieme, interconnettendosi.

Da un lato, quindi, il supereroe, dall'altro la collettività interconnessa e desiderante. Da una parte la delega per eccellenza, verso l'entità capace di creare i presupposti per la salvezza; dall'altra la moltitudine consapevole e collaborativa, capace di salvarsi da sé, tramite la relazione.

Ci siamo chiesti se fosse possibile una terza via: quella di **un nuovo tipo di supereroe, che abbiamo chiamato il Supereroe Interconnettivo**.

Ci siamo posti una serie di domande:

* come è fatto un supereroe che non sia un singolo individuo?
* La cui maschera sia indossabile da tutti? (una maschera open source?)
* I cui superpoteri derivino dal fatto di essere parte di una comunità, piena di saperi, conoscenze, competenze, desideri, immaginari, visioni, culture, differenze?
* Quali sono questi superpoteri?
* Come si diventa questo supereroe?
* Come comunica questo supereroe?

Per progettare il supereroe interconnettivo abbiamo preso spunto da diversi esempi esistenti:

* il [Subcomandante Marcos](https://it.wikipedia.org/wiki/Subcomandante_Marcos)
* [Super Barrio](https://en.wikipedia.org/wiki/Superbarrio_G%C3%B3mez)
* [Luther Blissett](https://it.wikipedia.org/wiki/Luther_Blissett_(pseudonimo))
* [Occupy, il 99%](https://it.wikipedia.org/wiki/Occupy_Wall_Street)
* [Anonymous](https://en.wikipedia.org/wiki/Anonymous_(group))

Le sottocartelle conterranno progressivamente i supereoi interconnettivi progettati nel workshop.

