#Una passeggiata nella città delle tecnoloigie ubique.

###La nostra esperienza delle città è profondamente mutata. Vediamo e conosciamo gli spazi urbani in modo differente, non solo secondo quello di cui abbiamo esperienza attraverso i nostri sensi, ma anche grazie all'intreccio dei servizi online disponibili in maniera ubiqua (ad esempio sui nostri smartphone) che ci consentono di interpretare luoghi e contesti attraverso le esperienze di altri, mediate da algoritmi che li selezionano per noi, in base all'interpretazione dei nostri gusti.

Un workshop in strada, passeggiando. Camminando per la città utilizzeremo diverse applicazioni per saggiare come le tecnologie ubique modifichino la nostra percezione dello spazio e del tempo. Cercheremo di “fare delle cose” utilizzando le tecnologie e senza alcun supporto, se non quello delle persone che sono intorno a noi. Rifletteremo insieme, infine sui risultati delle nostre scoperte.
